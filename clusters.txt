-----Cluster 0-----
article number 0 in cluster i1081
2024-05-05 14:10:00
https://www.mako.co.il/news-money/tech12/Article-97418802d684f81026.htm?sCh=adbcb2eb226bb110&pId=173113801&partner=lobby
Economics
מוויקס ועד מאנדיי: לעובדי ההייטק יש אופציות בשווי 2 מיליארד דולר לממש
מוויקס ועד מאנדיי: לעובדי ההייטק יש אופציות בשווי 2 מיליארד דולר לממש לאחר שבשנה החולפת מימשו עובדים בחברות הטכנולוגיה מישראל אופציות ברווח של 824 מיליון דולר - כשליש משווי המימושים בשנת השיא 2021, הובילו העליות בשווקים לזינוק בשווי ההטבה שבה הם מחזיקים כיום • חברות שבולטות בהיקף ההטבה לעובדים: סנטינל וואן, מאנדיי, נייס וגלובל־אי • וגם: כך מפתות חברות ההייטק עובדים כשיש פחות כסף בקופה, ומה עדיף - אופציות או מניות חסומות? השנים האחרונות היו מלאות תהפוכות בשוק ההון האמריקאי, בדגש על מניות הטכנולוגיה. ב־2020, לאחר הלם קצר מפרוץ מגפת הקורונה, השווקים החלו במגמת עלייה ומניות הטכנולוגיה בלטו לטובה; ב־2021 שיאים נשברו במניות רבות, ומספר שיא של חברות הייטק חדשות הגיע לוול סטריט, שם הן התקבלו בחום על־ידי המשקיעים שחיפשו אפיקי צמיחה חדשים בתקופה של ריבית אפסית. בסוף אותה שנה, החששות מפני השפעות האינפלציה והעלאות הריבית ציננו מאוד את ההתלהבות והמגמה השתנתה, כשב־2022 נרשמה בוול סטריט שנה חלשה במיוחד (הגרועה ביותר מאז 2008) שהסתיימה עם ירידות בשיעור דו־ספרתי במדדים המובילים. האוויר יצא גם ממניות הטכנולוגיה שאיבדו חלק ניכר מהשווי ביחס לשיאים שאליהם הגיעו זמן קצר לפני כן. שנת 2023 שוב סימנה שינוי מגמה: השווקים חזרו להתאושש, ובראשם מניות "שבע המופלאות" שמזוהות עם סקטור הטכנולוגיה. גם מניות הטכנולוגיה הישראליות שנסחרות בוול סטריט חוו את כל הטלטלות הללו, ולמרות המלחמה שפרצה באוקטובר שעבר, נראה שהושפעו בעיקר מהמגמה הכללית בשוק. התנודות במחירי המניות השפיעו כמובן גם על מימושי האופציות של עובדי חברות אלה. בתעשיית ההייטק הישראלית מועסקים מאות אלפי עובדים, הנהנים בדרך כלל משכר גבוה מהממוצע ומתנאי העסקה הנחשבים חלומיים. לצד חלום האקזיט שיהפוך אותם למיליונרים בן לילה, אפיק התעשרות מרכזי שממנו נהנים העובדים בחברות הטכנולוגיה הוא מימוש אופציות שקיבלו כחלק מתנאי העסקתם בחברה. בימים האחרונים סיימו החברות הישראליות הנסחרות בבורסות בארה"ב לפרסם את הדוחות המורחבים שלהן לשנה החולפת. אלה מפרטים גם את היקפי המימושים של האופציות על־ידי העובדים. מבדיקת הדוחות הללו עולה כי במהלך 2023 עובדים ב־48 חברות ישראליות שנסחרות בוול סטריט מימשו אופציות ברווח (הטבה, ערך פנימי) שהיקפו הכולל עמד על 824 מיליון דולר. מדובר על ירידה בהיקף הרווחים מאופציות שמומשו ביחס לשנתיים הקודמות: ב־2022 ההטבה המגולמת לעובדים (לפי נתוני 53 חברות) הייתה כ־1.17 מיליארד דולר, ובשנת השיא 2021 ההטבה הסתכמה ביותר מפי 3 - בכ־2.65 מיליארד דולר (נתוני 49 חברות). לירידה בהטבה שמימשו העובדים אשתקד עשויות להיות מספר סיבות, ובהן עיתוי המימוש במהלך השנה וביחס למחיר המניה באותו זמן. עם זאת, העלייה במחירי רוב המניות בחודשים האחרונים הגדילה את היקפי ההטבה המגולמת באופציות שהעובדים מחזיקים כיום, ושניתנות למימוש. מהבדיקה עולה כי בעשרות חברות ישראליות שבהן האופציות נמצאות "בתוך הכסף", כלומר כדאיות למימוש, מגולמת הטבה לעובדים של 1.95 מיליארד דולר. יצוין כי לצד חברות ההייטק שמקורן בישראל, מועסקים עשרות אלפי עובדים מקומיים במרכזי פיתוח של חברות ענק זרות, ובראשן אנבידיה, אינטל ומיקרוסופט. אותם עובדים נהנים אף הם מתגמולים הוניים, ורבים מהם התעשרו בשנה האחרונה בשל הקפיצה שרשמו מניות ענקיות הטכנולוגיה בוול סטריט. נסביר ראשית מהי אופציה: מדובר בנייר ערך המקנה זכות לקנות בעתיד מניה, על בסיס מחיר שנקבע מראש. לדוגמה, אם מחיר המניה הוא 50 דולר, ולעובד ניתנה אופציה לרכוש אותה ב־20 דולר, הרי שההטבה (הרווח) מבחינתו היא 30 דולר, בהנחה שהאופציה כבר הבשילה וניתנת למימוש. לעומת זאת, אם לעובד יש אופציה לאותה מניה במחיר מימוש של 60 דולר, היא נמצאת למעשה "מחוץ לכסף", כי לא משתלם לו לשלם את מחיר המימוש שלה - הוא לא ירוויח מכך. יש לציין שבחברות רבות, התגמול ההוני לעובדים לא כולל רק אופציות אלא גם מניות חסומות (ראו מסגרת). כמו כן צריך לזכור שלכל נושא האופציות והמניות לעובדים ישנם היבטי מיסוי. במקרים רבים בחברות טכנולוגיה מישראל שהונפקו בשנים האחרונות, מחירי המימוש של האופציות היו נמוכים ביחס למחיר המניה ושיקפו הטבה משמעותית לעובדיהן. לדברי שגיב מזרחי, מנהל במחלקה הכלכלית ושותף בפירמת הייעוץ וראיית החשבון BDO, "אלה כללי המשחק: הענקתי לעובד אופציה במחיר מסוים, החברה התקדמה, עשתה עוד סבבי גיוס בשוויים הולכים וגדלים, יצאה להנפקה בשווי גבוה יותר - כלומר, החברה הושבחה והעובד נהנה מכך". אלו הן חברות הטכנולוגיה הישראליות הבולטות שבהן מימשו העובדים רווחים מאופציות שבידיהם: מימושים מצטברים בכ־700 מיליון דולר מימושים מצטברים בכ־700 מיליון דולר חברת אבטחת הסייבר סנטינל וואן הונפקה לראשונה בתקופת השיא של מניות הטכנולוגיה, ביוני 2021. החברה בניהולו של המייסד תומר וינגרטן הונפקה לפי שווי של 9 מיליארד דולר, וזינקה תוך זמן קצר לשיא של כ־20 מיליארד דולר, ואף עקפה בשווי את המתחרה הוותיקה צ'ק פוינט. השינוי בסנטימנט בשווקים, והעדפת המשקיעים להשקיע בחברות רווחיות גם אם הן צומחות פחות, באו לידי ביטוי במניית סנטינל וואן, ששינתה כיוון ונחלשה עד לשפל של פחות מ־4 מיליארד דולר בשווי ב־2023 (השפל הגיע על רקע תיקון לאחור של דוחות ופיטורים). בהמשך השנה נפוצו הערכות שסנטינל עשויה להירכש, מה שהוכחש על־ידי החברה, אך השיפור בתוצאות הוביל לעלייה במחיר המניה, והיא הציגה תשואה של 88% ב־2023. עובדי החברה (כמה מאות מהם בישראל) מימשו בשנה זו אופציות שההטבה המגולמת בהן מגיעה ל־173 מיליון דולר, כאשר מחיר המימוש הממוצע של האופציות היה 2.75 דולר בלבד, לעומת מחיר מניה שנע בין 12.8־27.9 דולר בתקופה זו. מדובר על מימוש נמוך יותר משנים קודמות, אך שעדיין מציב את עובדי סנטינל וואן בראש רשימת הנהנים מהאופציות בשנה החולפת. בסך הכול בשלוש השנים האחרונות מימשו עובדי החברה אופציות בהטבה של כ־677 מיליון דולר. לעובדים יש גם אופציות שניתנות למימוש במחיר מימוש ממוצע של כ־4.5 דולר, ובמחיר המניה הנוכחי מדובר על הטבה של כ־260 מיליון דולר. ירידה במימושים ביחס לשנים קודמות ירידה במימושים ביחס לשנים קודמות עוד חברה מבציר ההנפקות של 2021 היא מאנדיי, שפיתחה מערכת הפעלה לעבודה. החברה שייסדו ומנהלים רועי מן וערן זינמן הונפקה לפי שווי של 6.8 מיליארד דולר, זינקה לשווי של מעל 19 מיליארד דולר בנובמבר 2021 ונפלה לשפל של 3.5 מיליארד דולר שנה לאחר מכן. בניגוד להרבה חברות אחרות שהונפקו ב־2021, היא חזרה להיסחר מעל שווי ההנפקה, אך רחוקה עדיין מהשיא שלה ושוויה מגיע ל־9.3 מיליארד דולר. עובדי מאנדיי, שרובם מועסקים בישראל (1,168 מתוך 1,854), מימשו במהלך השנה שעברה אופציות בערך פנימי של 113 מיליון דולר, ירידה לעומת השנתיים הקודמות בהן המימושים היו גבוהים מ־300 מיליון דולר בכל שנה. בסך הכול בשנים 2021־2023 מימשו העובדים במאנדיי אופציות בערך פנימי של 781 מיליון דולר - גבוה משמעותית מהנתונים בחברות אחרות. בסוף השנה החזיקו העובדים באופציות שניתנות למימוש במחיר ממוצע של פחות מ־33 דולר, בעוד שהמניה נסחרת כיום במחיר הגבוה ביותר מפי 5, כך שההטבה המגולמת באופציות הללו מגיעה ל־329 מיליון דולר. הטבה של מעל חצי מיליארד דולר ב־3 שנים הטבה של מעל חצי מיליארד דולר ב־3 שנים חברת הטכנולוגיה נייס היא חברה דואלית, שנסחרת במקביל גם בבורסה בת"א והיא אחת מהחברות הגדולות ביותר במדד ת"א 35. נייס, בניהולו של ברק עילם, מפתחת ומשווקת פתרונות שמיועדים לניהול של קשרי לקוחות ושל סיכונים. בסוף 2023 העסיקה נייס למעלה מ־8,300 עובדים ברחבי העולם, והם נהנו ממימוש אופציות וממניות חסומות שהבשילו בערך פנימי של 138 מיליון דולר בשנה זו. האופציות שמומשו לאורך 2023 היו במחיר מימוש ממוצע של כ־11.2 דולר בלבד, בזמן שמחיר מניית נייס נע בין 150־260 דולר. בשלוש השנים האחרונות העובדים מימשו אופציות בהטבה של למעלה מחצי מיליארד דולר. מתחילת 2024 מניית נייס, שהניבה תשואה מינורית ב־2023, עלתה ב־12% למחיר של כ־223 דולר. לעומת זאת, האופציות של עובדי החברה שניתנות למימוש הן במחיר מימוש ממוצע של כ־57.6 דולר, כך שההטבה המגולמת בהן מגיעה ל־76.5 מיליון דולר. הטלטלה במניה משתקפת בשווי האופציות הטלטלה במניה משתקפת בשווי האופציות הערך הפנימי של האופציות שמימשו עובדי חברת הפינטק גלובל־אי משקף היטב את הטלטלות שעברו מניות הטכנולוגיה בשנים האחרונות. החברה, בניהולו של המייסד המשותף אמיר שלכט, הונפקה בוול סטריט ב־2021 לפי שווי של 3.6 מיליארד דולר ונסקה לשווי של 10 מיליארד דולר; באותה שנה מימשו עובדי גלובל־אי אופציות בערך פנימי של כמעט 125 מיליון דולר. ב־2022 שווי החברה ירד, ומניית גלובל־אי אף נסחרה תקופה מסוימת מתחת למחיר ההנפקה; בשנה זו העובדים מימשו אופציות בשווי פנימי של 19 מיליון דולר בלבד. ההתאוששות במחיר המניה ובשווי החברה (עלייה של 92% אשתקד) הובילה גם לעלייה בערך הפנימי של האופציות שמומשו ב־2023, לרמה של 48.3 מיליון דולר. גלובל־אי מספקת פתרונות טכנולוגיים למסחר מקוון חוצה גבולות והיא נסחרת כיום בשווי של 5.6 מיליארד דולר. מחיר המניה הוא כ־33.5 דולר ומחיר המימוש הממוצע של האופציות שניתנות למימוש שמחזיקים העובדים נמוך מ־2.5 דולר. שווי ההטבה המגולמת באופציות האלה הוא כ־229 מיליון דולר. ### אינפו גלובס 3 עובדים מחזיקים אופציות בכ־150 מיליון דולר עובדים מחזיקים אופציות בכ־150 מיליון דולר ג'יי פרוג שמפתחת פתרונות המאפשרים עדכוני תוכנה רציפים, נסחרת בנאסד"ק בשווי של 4.3 מיליארד דולר. החברה בניהולו של המייסד המשותף שלומי בן חיים הונפקה לראשונה בשיא מגפת הקורונה בשנת 2020, והיא נסחרת היום במחיר מניה הנמוך ממחיר ההנפקה, אך גבוה ביותר מפי 2 מהשפל שאליו נפלה לפני שנתיים. החברה מעסיקה כ־1,400 עובדים, מתוכם 750 בישראל. עובדי החברה מימשו ב־2023 אופציות בערך פנימי של 38.9 מיליון דולר, ירידה לעומת מימוש של 44.8 מיליון דולר ב־2022. בסך הכול בשנים 2021-2023 עובדי ג'יי פרוג מימשו אופציות בערך פנימי של למעלה מ־200 מיליון דולר. בסוף 2023 החזיקו עובדי החברה באופציות שניתנות למימוש במחיר ממוצע של 7.07 דולר, נמוך משמעותית ממחיר המניה בנאסד"ק, וההטבה המגולמת באופציות האלה מגיעה כיום לכ־146 מיליון דולר. שווי המניה הוכפל, והעובדים הרוויחו שווי המניה הוכפל, והעובדים הרוויחו כמו חברות אחרות ברשימה, גם סלברייט הגיעה לשוק הציבורי ב־2021, כשבמקרה שלה המהלך לא בוצע בהנפקה (IPO) אלא במיזוג ל־SPAC, חברה ייעודית שמונפקת במטרה להתמזג לחברה קיימת. סלברייט, ספקית פתרונות לחקירות דיגיטליות שמנוהלת על־ידי יוסי כרמיל, הגיעה לשוק לפי שווי של כ־1.9 מיליארד דולר, וכמו רוב גדול מהחברות שמוזגו ל־SPAC נפלה כששוק זה התקרר (מעבר להתקררות השוק הכללי). נכון להיום היא נסחרת בשווי גבוה יותר משוויה במיזוג ל־SPAC, כ־2.2 מיליארד דולר. במהלך 2023 מניית החברה כמעט הכפילה את עצמה, ועובדי סלברייט (שכמחציתם בישראל) מימשו אופציות בערך פנימי של 33.2 מיליון דולר - גבוה משמעותית מערך האופציות שמומשו בשנים קודמות. בסוף השנה היו בידי העובדים אופציות שניתנות למימוש המגלמות כיום הטבה של 88.6 מיליון דולר. יציבה וסולידית, גם בשווי ההטבה יציבה וסולידית, גם בשווי ההטבה חברת אבטחת הסייבר צ'ק פוינט, בניהולו של המייסד המשותף גיל שויד, נחשבת לחברה יציבה וסולידית, ובהתאם ב־2021 כשהשוק העדיף צמיחה מהירה בכל מחיר, מנייתה ירדה. בהמשך, עם שינוי בהעדפות המשקיעים, המניה רשמה עליות ב־2022 והמשיכה לעלות גם ב־2023, ב־21% (אולם רושמת תשואה שלילית מינורית מתחילת 2024). במהלך 2023 מימשו עובדי החברה, שמעל 40% מהם בישראל, אופציות בערך פנימי של 20 מיליון דולר. מדובר על ירידה לעומת השנתיים הקודמות, ובסך הכול העובדים מימשו בשנים 2021-2023 אופציות בערך פנימי של 118 מיליון דולר. נכון לסוף השנה, עובדי צ'ק פוינט החזיקו באופציות שניתנות למימוש במחיר מימוש ממוצע של קרוב ל־116 דולר, בעוד שמחיר המניה בנאסד"ק מתקרב ל־150 דולר. שווי ההטבה המגולמת באופציות האלה מגיע ל־199 מיליון דולר. הטבה בסך יותר מ־100 מיליון דולר הטבה בסך יותר מ־100 מיליון דולר מצטרפת חדשה לרשימה היא חברת אודיטי טק (איל מקיאג'), חברת טכנולוגיה לתחום היופי וה־wellness שהונפקה בקיץ שעבר. החברה, בניהולו של אורן הולצמן, הגיעה לנאסד"ק בשווי של 2 מיליארד דולר, ונסחרת היום מתחת למחיר ההנפקה. הנתונים בדוח המורחב של אודיטי מצביעים על כך שבסוף 2023, היו לעובדי החברה כ־4.5 מיליון מניות שניתנות למימוש במחיר ממוצע של 9.54 דולר, נמוך משמעותית מהמחיר בשוק, כך ששווי ההטבה המגולמת בהן מגיע לכ־104 מיליון דולר. העובדים מימשו בשנה החולפת אופציות בשווי שנאמד בכ־8 מיליון דולר, אך יש לזכור שהמניה נסחרה רק כמה חודשים. מי שעוד בולטת בהיקף הטבת האופציות לעובדיה היא חברת הפינטק פיוניר, שהוקמה בישראל אך מנוהלת כיום מארה"ב על־ידי ג'ון קפלן. עם זאת, נכון לשנת 2023, כ־60% מ־2,167 עובדי החברה הועסקו בישראל, בהם גם חברי הנהלה, וכ־80% מהמחקר והפיתוח שלה בוצע בארץ. החברה פיתחה פלטפורמה לתשלומים עבור ספקים ונותני שירותים, והיא הפכה לחברה ציבורית ב־2021 לפי שווי של 3.3 מיליארד דולר, בעוד שהיום שווי החברה הוא 1.8 מיליארד דולר. במהלך 2023 עובדי פיוניר מימשו אופציות בערך פנימי של 25.2 מיליון דולר, ירידה קלה לעומת 26.1 מיליון דולר ב־2022. במצטבר, בשלוש השנים 2021-2023 עובדי החברה מימשו אופציות בערך פנימי של 68.4 מיליון דולר, והאופציות הניתנות למימוש שהחזיקו בסוף 2023 מגלמות הטבה בסך 73.3 מיליון דולר כבר לא שיאנית ההטבות מקרב הישראליות כבר לא שיאנית ההטבות מקרב הישראליות חברה נוספת שההטבה המגולמת באופציות הניתנות למימוש בה גבוהה יחסית היא חברת האינטרנט Wix, בניהולו של אבישי אברהמי, הפועלת בתחום של הקמה וניהול אתרים עבור עסקים קטנים. עובדי Wix מחזיקים כיום באופציות שניתנות למימוש במחיר מימוש ממוצע שנמוך בכ־24% ממחיר השוק. ההטבה המגולמת באופציות הללו מגיעה לכ־102 מיליון דולר, לאחר שעובדי Wix מימשו ב־2023 אופציות בערך פנימי של 19.5 מיליון דולר. נזכיר כי בשנת 2020 בעת שמניית Wix זינקה על רקע מגפת הקורונה, מימשו עובדיה אופציות ברווח של יותר מ־400 מיליון דולר, במה שהפך את החברה לישראלית הנדיבה ביותר. אלא שמאז רמת השיא שלה בתחילת 2021, איבדה מניית וויקס כשני שלישים משווייה. 


-----Cluster 1-----
article number 0 in cluster i1079
2024-05-05 12:51:00
https://www.mako.co.il/news-money/tech12/Article-7ff9579e9284f81027.htm?sCh=adbcb2eb226bb110&pId=173113801&partner=lobby
Economics
וואטסאפ רוצה לקדם את הסטטוסים באפליקציה - וכולנו עומדים לסבול מזה
וואטסאפ רוצה לקדם את הסטטוסים באפליקציה - וכולנו עומדים לסבול מזה לא כל שינוי הוא לטובה: וואטסאפ עומדת "לדחוף" לנו לפרצוף את הסטטוסים הרבה יותר, למרות שרובנו בכלל לא משתמשים בהם. בנוסף, האפליקציה עומדת לעזור לנו במקרים שבהם אנחנו נחסמים מהאפליקציה מטא ממשיכה לעדכן את וואטסאפ באופן תדיר, ובדרך כלל הפיצ'רים שעולים עוזרים לנו בחיים - אבל מידי פעם מבליח לו עדכון תוכנה שברור שהוא ניסיון של החברה "לדחוף" איזה פיצ'ר שאנחנו פחות מתחברים אליו. כעת תורו של הסטטוס. הפיצ'ר שלא ממש תפס בישראל, חוץ מאשר אצל מבוגרים שמעלים אליו תוכן בטעות, דווקא נחשב לפופולרי מאוד במדינות אחרות בעולם - וזאת הסיבה כנראה שוואטסאפ החליטו לתת לו בוסט רציני עם שינוי עיצובי שיבליט אותו, כמו במוצרים אחרים שלהם.כמה משתמשי בטא כבר דיווחו שראו את הממשק המעודכן בפעולה. כפי שניתן לראות מצילום המסך, בודקי הבטא יכולים כעת להשתמש בממשק החדש עבור שורת עדכוני הסטטוס. השורה נשארה בחלק העליון של לשונית העדכונים, מה שמבטיח שהוא עדיין קל לגישה וגלוי כאשר המשתמשים פותחים את הכרטיסייה. ראוי לציין שזה גם מוסיף נוחות לחוויית המשתמש בפיצ'ר, שכן הממשק המעודכן מציע סוף סוף תצוגה מקדימה של הסטטוס שלא נראה דרך תמונה ממוזערת, והמשמעות היא שהמשתמשים כבר לא צריכים לפתוח כל עדכון בנפרד. פיצ'ר נוסף וחשוב לא פחות הוא לאנשים שנחסמו ע"י וואטסאפ. בעבר דווח שהאפליקציה עובדת על עדכון שיעזור לבעלי ערוצים להתמודד עם ההגבלות הנוקשות של החסימה, וכעת מתברר שוואטסאפ עובדת על שיפור משמעותי גם למשתמשים פרטיים. כפי שניתן לראות בצילום המסך, וואטסאפ עובדת על תכונה חדשה שתגביל חשבונות חסומים מלשלוח הודעות. כאשר חשבון חסום, המשתמש לא יוכל להתחיל צ'אטים חדשים למשך פרק זמן מסוים כעונש זמני על הפרות ספציפיות. עם זאת, נראה שמשתמשים מוגבלים עדיין יוכלו לקבל הודעות ולהשיב להן מצ'אטים וקבוצות קיימות, וזאת כדי להבטיח שתקשורת חיונית לא תינתק לחלוטין. מה שאומר שאם חברים ישלחו לכם הודעות כאשר אתם חסומים - אתם כנראה תוכלו לענות להם. וואטסאפ משתמשת בכלים אוטומטיים כדי לזהות התנהגות בעייתי כמו שליחת ספאם, הודעות אוטומטיות או הודעות בכמות חריגה, או כל פעילות אחרת שמפרה את תנאי השירות שלה. ראוי לציין שכלים אלו אינם יכולים לגשת לתוכן ההודעות והשיחות, מכיוון שהם מוצפנים מקצה לקצה. במקום זאת, הם מסתמכים על דפוסי התנהגות ספציפיים כדי לזהות פעילויות חשודות, כגון תדירות שליחת ההודעות או האם נעשה שימוש בסקריפטים אוטומטיים. אז למה זה מיטיב עם המשתמש? במקום חסימה מוחלטת, האפליקציה שואפת להציע למשתמשים "בעייתיים" הזדמנות לתקן את התנהגותם - וזאת מבלי לגרום להם לאבד את הגישה לנתונים שלהם לחלוטין. 


-----Cluster 2-----
article number 0 in cluster i1077
2024-05-05 13:05:00
https://www.mako.co.il/news-money/2024_q2/Article-c68203b8b084f81026.htm?sCh=adbcb2eb226bb110&pId=173113801&partner=lobby
Economics
יבואנים: הפסקת המסחר עם טורקיה תגרום לעלייה של עוד כ-20% במחירי המזון
יבואנים: הפסקת המסחר עם טורקיה תגרום לעלייה של עוד כ-20% במחירי המזון רבים ממוצרי המותג הפרטי שנמכרים ברשתות הקמעונאות בישראל מיוצרים בטורקיה וכעת יידרש למצוא להם חלופות • היבואנים בוחנים אתרי ייצור ויבוא חלופיים במדינות כפולין והונגריה אך מזהירים: זה יהיה יקר יותר • המוצרים העיקריים שתחת איום: פסטות, שמן זית וממרחים במהלך סוף השבוע והבוקר (ראשון) הודיעו עוד ועוד חברות שילוח בין-לאומיות כי יפסיקו לפעול בין נמלי ישראל וטורקיה, מה שיוצר בעיה קשה מאוד עבור היבואנים הישראלים. בהודעה שהפיצה הבוקר חברת הספנות צים נכתב כי "בהמשך להודעה שנשלחה מטעם הרשויות בטורקיה, יצוא לנמלי טורקיה הושהה עד להודעה חדשה". הודעה ששלחה בסוף השבוע חברת הספנות הטורקית אדמירל הבהירה כי ההנחיה הטורקית היא בעלת השלכות רחבות עוד יותר: נוסף להפסקת יצוא ויבוא בין ישראל לטורקיה ישירות, הנחיית משרד הסחר הטורקי בולמת גם את מעבר הסחורות שטורקיה משמשת בהן כנמל ביניים בדרכן לישראל. במקביל, חברת השילוח UPS הודיעה ללקוחותיה בישראל כיאוניות שכבר יצאו מטורקיה עם משא לישראל יוחזרו לשולחים, וכי מהיום לא יהיה ניתן לבצע כלל הזמנות ליצוא או יבוא מטורקיה לישראל. לפי ההערכות, כמויות גדולות של סחורה שכבר יוצרה ממתינות במחסני מפעלים בטורקיה, וחלקה כבר הועמס על גבי אוניות שהיו לקראת יציאה לישראל, וכעת נמנע מהן להגיע לנמלי היעד. הפסקת המסחר גרמה גם לכעס רב בקרב הסוחרים הטורקים, שאמרו למקביליהם הישראלים כי הם זועמים על ממשל ארדואן והיו רוצים להמשיך למכור לישראל אך חוששים. יבואנים ישראלים כבר החלו לחפש חלופות לייצור הטורקי ליבוא מוצרים לישראל. עם החלופות המתגבשות נמנות בעיקר פולין, הונגריה ומדינות מזרח אירופה אחרות, שיבוא הסחורה מהן נחשב לזול יחסית. עם זאת, להערכת היבואנים יבוא הסחורות ממדינות אלו עדיין יהיה יקר יותר מהסחורה שיובאה עד כה מישראל, מה שצפוי להתגלגל בסופו של יום גם למחירים לצרכנים. 


-----Cluster 3-----
article number 0 in cluster i1061
2024-05-05 14:22:00
https://www.mako.co.il/news-sport/world_soccer-2024_q2/Article-5521e762f684f81027.htm?sCh=d0289dfc85dab610&pId=173122001&partner=lobby
Sport
כריסטיאנו רונאלדו: "אני לא עוקב אחרי השיאים, הם עוקבים אחריי"
כריסטיאנו רונאלדו: "אני לא עוקב אחרי השיאים, הם עוקבים אחריי" צפו. הכוכב הפורטוגלי התקרב ל-900 שערים בקריירה: "אם לא העונה, בעונה הבאה". וכמה שלושערים כבש? כריסטיאנו רונאלדו 


-----Cluster 4-----
article number 0 in cluster i1049
2024-05-05 13:59:00
https://www.mako.co.il/news-sport/israel_soccer-2024_q2/Article-bf7f3a34cc64f81027.htm?sCh=d0289dfc85dab610&pId=173122001&partner=lobby
Sport
כלום לא קורה: תעלומת עתידו של אליניב ברדה
כלום לא קורה: תעלומת עתידו של אליניב ברדה כל הצדדים רוצים שימשיך, אבל שיחה אחת עדיין לא התקיימה בנושא. בעוד 10 ימים תפוג האופציה של הפועל ב"ש להארכת חוזהו של אליניב ברדה, וההתנהלות סביב הארכת חוזהו מעלה לא מעט שאלות. מבט פנימה הפועל באר שבע לא נראתה טוב אתמול (שבת), בהפסד 2:0 להפועל חיפה שהחזיר את האדומים מהכרמל למאבק על המקום השלישי, אבל עם כל הכבוד לליגה ואפילו לגמר הגביע שנמצא באופק, אוהדי הפועל ב"ש מתעסקים בעיקר בסיפור סביב אליניב ברדה והחוזה שלו לעונה הבאה. ראשית, חשוב לציין, שלכל הצדדים, גם לב"ש וגם לברדה, ברור שהאופציה על המאמן תמומש. ב-15.5, עוד עשרה ימים בלבד, פגה האופציה לעונה נוספת על אליניב ברדה, והמאמן התייחס לזה אתמול במסיבת העיתונאים בתשובה שדיברה בפני עצמה ועוררה לא מעט תהיות: "הפועל ב"ש היא הבית שלי, קחו את זה איך שאתם רוצים. בינתיים לא דיברנו על ההמשך". מי שמקורב לעניין סיפר: "מי שחושב שמדובר במימוש אופציה, בלי שידונו על תכניות מקצועיות וכלכליות לקראת העונה הבאה, עושה טעות". "אליניב ירצה לדעת שתהיה קבוצה אטרקטיבית, שאפשר יהיה להתחרות על אליפות ושישקיעו בשחקנים טובים", גורם בסביבת המועדון סיפר, "אליניב גם ירצה שדרוג כלכלי מסוים. הוא לא יחתום באופן אוטומטי, הוא כן רוצה להשאר, כן מעוניין להמשיך בקבוצה, אבל לא בכל מחיר". אחד השחקנים במועדון התייחס לנושא: "הרבה פעמים במועדון דברים קורים ברגע האחרון ורק אז סוגרים עם שחקנים. לא ברור למה זה, אבל משהו שלפעמים קורה, וכנראה שזה קורה עכשיו עם אליניב". במרץ התארח מנכ"ל הפועל ב"ש, גיא פרימור, ב"יש מצב בשישי" והבהיר מה עמדת המועדון בנוגע לברדה: "אליניב ימשיך במועדון, אין סיבה שלא", אך שמאז לא היו שום שיחות בנושא. למאמן עצמו היו כמה אופציות בבלגיה, אבל הוא מבחינתו לא מרכז מאמץ בחיפוש אחרי תפקיד אחר, שכן הוא רוצה להשאר בב"ש. ברדה כזכור, מונה למאמן באר שבע על תקן מאמן זמני אחרי פיטורי רוני לוי ב-1 במרץ 2022, אבל אחרי שהוביל את הקבוצה למקום השני ולזכייה בגביע, חתם על חוזה לשנתיים נוספות, ועשוי להוסיף גביע נוסף לארון התארים של ב"ש העונה. 


-----Cluster 5-----
article number 0 in cluster i1056
2024-05-05 12:26:00
https://www.mako.co.il/news-sport/sports_others-2024_q2/Article-9daf3a34cc64f81027.htm?sCh=d0289dfc85dab610&pId=173122002&partner=lobby
Sport
מותג פוטון בישראל: ראשון עם טנדר חשמלי בייבוא סדיר
מותג פוטון בישראל: ראשון עם טנדר חשמלי בייבוא סדיר בקרוב יחל השיווק המקומי למותג המסחריות הסיני FOTON עם טנדר דיזל אך לצידו אחד עם הנעה חשמלית, ובכך הוא יקדים יצרניות וותיקות מותג סיני נוסף יחל בקרוב את דרכו בישראל - והפעם FOTON. פוטון מייצרת רכבים מסחריים שונים וביניהם משאיות, אוטובוסים וטנדרים, וגם מיניוואנים ורכבי פנאי. פוטון שייכת לקונצרן BAIC המחזיק בעוד כמה מותגים מקומיים ואף מייצרת לשוק הסיני חלק מדגמי מרצדס ויונדאי. פוטון תשווק בישראל באמצעות "דלהום מוטורס" שהוקמה בשנת 1979 ומספקת שירותי רכב כגון אספקת חלקי חילוף, ייבוא מקביל לדגמים המסחריים של מרצדס, פולקסווגן, מאן ואיווקו ולייבוא ישיר של מותג האוטובוסים הטורקי Temsa ועוד כמה מותגי רכב סיניים קטנים יחסית, כאשר פוטון היא הגדולה שבהם. אולם התצוגה הראשון של פוטון בישראל ממוקם בכפר-סבא, כאשר מרכזי השירות למותג יתבססו על פריסת מרכזי השירות של "דלהום מוטורס", כאשר רכבים ראשונים כבר עושים דרכם לישראל. הדגם הראשון שיגיע ארצה הוא הטנדר Tunland עם מנוע דיזל ולצידו גרסתו החשמלית, ובכך הוא יהיה לטנדר החשמלי הראשון בישראל. על-פי מפרטי היצרנית, אורכו עומד על 534 ס"מ, רוחבו 194 ס"מ, וגובהו 187 ס"מ, מידות הארגז הן אורך 152 ס"מ, רוחב 158 ס"מ, גובה 44 ס"מ, ואילו כושר ההעמסה עומד על 600 ק"ג. המנוע מספק 130 קילוואט, שהם כ-177 כ"ס ונתון מומנט של 33.6 קג"מ. סוללת LFP של CATL מאפשרת טווח נסיעה של עד 400 ק"מ (בתקן WLTP). טעינה מהירה אפשרית בקצב של עד 70 קילוואט, ותמתינו פחות משעה למילוי מ-20% ל-80%. מטען פנימי אופציונלי של 11 קילוואט יאפשר טעינה מלאה בפחות מ-8 שעות. יחד עימו יגיע גם הוואן החשמלי eView שמציע גובה תקרה פנימי של עד 228 ס"מ, נפח של עד 7 קוב וכושר העמסה של 1.2 טון. 


-----Cluster 6-----
article number 0 in cluster i1026
2024-05-05 13:59:00
https://www.mako.co.il/news-military/2024_q2/Article-770011e92584f81027.htm?partner=lobby
Politics
פגיעה ישירה בכרם שלום, יש נפגעים
פגיעה ישירה בכרם שלום, יש נפגעים מטח של פצצות מרגמה נורה לשטח ישראל מאזור רפיח, שלושה ישראלים נפצעו • צה"ל השיב בירי טנקים לעבר דרום הרצועה, מעבר כרם שלום נסגר למעבר משאיות סיוע • במקביל - ירי של לפחות עשרים רקטות לעבר יישובי הצפון • נפילות גם בקריית שמונה, שם נפצע גבר כבן 65 באורח קל מטח חריג של פצצות מרגמה נורה היום (ראשון) לעבר כרם שלום, שסמוכה לדרום הרצועה. הירי בוצע מאזור רפיח ובמקום יש שלושה ישראלים שנפגעו והם פונו במסוק מהזירה. במקום נשמעים הדי פיצוצים, כתוצאה מפעילות צה"ל בתגובה על הירי לשטח ישראל. אזעקת צבע אדום על ירי הפצמ"רים נשמעה בכרם שלום סמוך לשעה 13:30. צוותי רפואה שהגיעו לזירה העניקו לשלושת הפצועים טיפול רפואי והם פונו לבית החולים סורוקה בבאר שבע. צה"ל השיב בירי טנקים ובתקיפות מהאוויר לעבר האזור ממנו נורו הפצצות. מדובר צה"ל נמסר כי זוהו כעשרה שיגורים שחצו מסמוך למעבר רפיח לעבר כרם שלום. מעבר כרם שלום נסגר למעבר משאיות סיוע לרצועת עזה. במקביל, אזעקות נשמעו בשורת יישובים בצפון אחרי שמלבנון שוגרו לפחות עשרים רקטות. בקריית שמונה נרשמו כמה נפילות,גבר כבן 65 נפצע קל מרסיסים ונזק נגרם לרכוש. שוטרים וחבלנים הגיעו לזירות הנפילה בקריית שמונה כדי לטפל בשרידי הרקטות. הם בודדו את הזירות וסרקו אחר שרידים נוספים, כדי להסיר סיכון לציבור. צוותי מגן דוד אדום העניקו טיפול רפואי לגבר כבן 65 במצב קל שנפצע מרסיסים. בנוסף, ניידת מד"א נפגעה מרסיסים. 


-----Cluster 7-----
article number 0 in cluster i1059
2024-05-05 13:57:00
https://www.mako.co.il/news-sport/israel_soccer-2024_q2/Article-9a60f774c384f81026.htm?sCh=d0289dfc85dab610&pId=173122002&partner=lobby
Sport
מדמון חש בכאבים ובספק למשחק מול מכבי פ"ת
מדמון חש בכאבים ובספק למשחק מול מכבי פ"ת זלקה שב מהמילואים ויעמוד לרשות חדרה, גלזר נפצע וטופל בבית החולים חיים סילבס 


-----Cluster 8-----
article number 0 in cluster i1034
2024-05-05 14:28:00
https://www.mako.co.il/news-military/2024_q2/Article-0f049dcc8384f81027.htm?partner=lobby
Politics
הרמטכ"ל ייפגש עם תא"ל עופר וינטר - כדי להחליט לגבי עתידו בצה"ל
הרמטכ"ל ייפגש עם תא"ל עופר וינטר - כדי להחליט לגבי עתידו בצה"ל וינטר לא נכלל בסבב המינויים האחרון, מה שיצר אצלו תסכול גדול • הרקע להחלטה: העובדה שנפגש עם קצינים והתבטא נגד פעילות קרקעית ברצועה • וינטר טוען: סומנתי, הרמטכ"ל לא רוצה בי בימים הקרובים הרמטכ"ל הרצי הלוי ייפגש עם תת-אלוף עופר וינטר, לשיחה לגבי עתידו של וינטר בצה"ל. הקצין, שלא מחזיק בתפקיד רשמי כשנה וחצי, לא נכלל בסבב המינויים האחרון, מה שיצר אצלו תסכול גדול. ההחלטה שלא לכלול אותו בסבב המינויים נובעת, לכאורה, מההתנהלות שלו בזמן הלחימה. הרקע לאי-הקידום נעוץ בכך שוינטר נפגש עם קצינים בצה"ל בתחילת המלחמה, והסביר שמוטב לצה"ל לא להיכנס קרקעית לרצועה כי זו תהיה "מלכודת מוות". בהמשך וינטר טען שהוא התכוון לכך שאסור לצבא להיכנס "עיוור" לרצועה, ושאחרי שהתוכניות המבצעיות ישונו - אפשר יהיה לפעול בעזה. וינטר מצידו טוען שהוא "סומן" ושהרמטכ"ל לא רצה בו ולכן התעלם ממנו ומיכולותיו בזמן המלחמה. בעת הנוכחית הוא מאמין שנכון לשים מאחור מחלוקות ישנות ולתת למפקדים כמוהו תפקיד מוביל בצבא. עשרות הורים שכולים ללוחמים בחטיבת גולני, שעליה פיקד בעבר בינדר, הודיעו שיגישו עתירה לבג"ץ נגד המינוי. "הוא לא ראוי, ובטח ובטח באשר אליו כמפקד בצה"ל שהביא את כולנו לאסון הזה של שבת בבוקר", אמראייל אשל, אביה של התצפיתנית רוני אשל ז"ל. "אנחנו ממש בישורת האחרונה להגשת הבג"ץ הזה". 


-----Cluster 9-----
article number 0 in cluster i1028
2024-05-05 13:52:00
https://www.mako.co.il/news-military/2024_q2/Article-fa9ecceb0684f81027.htm?partner=lobby
Politics
נתניהו, בקולו: ישראל לא תאפשר את סיום הלחימה, זו כניעה
נתניהו, בקולו: ישראל לא תאפשר את סיום הלחימה, זו כניעה ראש הממשלה סימן בהודעה מצולמת את הקווים האדומים שאליהם לא יסכים בעסקה עם חמאס • רה"מ הגדיר את תנאי חמאס להסכם כ"כניעה" והזהיר שטבח נוסף עלול להתרחש אם ישראל תסכים לכך אחרי שהתבטא בשבת תחת הכינוי "גורם מדיני בכיר", ראש הממשלה בנימין נתניהו הבהיר היום (ראשון) בקולו כי לא יסכים לעצירת המלחמה ולהוצאת כלל כוחות צה"ל מהרצועה, משום שמדובר בכניעה. בישיבת הממשלה אמר הוסיף נתניהו ש"חמאס מבוצר בעמדותיו הקיצוניות" ובכך "מכשיל את שחרור חטופינו". נתניהו ציין ששחרור חטופים "בראש מעיינינו" אך נקב במחירים שישראל לא מוכנה לשלם עבור עסקה עם חמאס: "להשאיר את חמאס על כנו, לסיים את המלחמה ולהוציא את כוחות צה"ל מהרצועה". לדבריו, "מדינת ישראל איננה יכולה לקבל זאת. איננו מוכנים לקבל מצב בו גדודי החמאס יצאו מהמחילות שלהם, ישתלטו על עזה מחדש, ישקמו את התשתיות הצבאיות שלהם, ויחזרו לאיים על אזרחי ישראל ביישובי העוטף, בערי הדרום, בכל חלקי המדינה. במקרה זה, שבעה באוקטובר הבא זה רק עניין של זמן. החמאס יוכל לממש את הבטחתו לבצע שוב ושוב ושוב את מעשי הטבח, את מעשי האונס והחטיפות". 


-----Cluster 10-----
article number 0 in cluster i1018
2024-05-05 14:19:00
https://13tv.co.il/item/news/politics/politics/al-jazeera-904043106/?pid=517&cid=902986281
Politics
פה אחד: הממשלה אישרה את סגירת ערוץ אל-ג'זירה בישראל
פה אחד: הממשלה אישרה את סגירת ערוץ אל-ג'זירה בישראל אחרי שההצבעה על הנושא נדחתה לבקשת ראשי מערכת הביטחון, כדי לא לפגוע במו"מ לעסקה - השרים הצביעו על הפסקת שידורי הערוץ הקטרי בישראל. שרי המחנה הממלכתי נעדרו: "העיתוי אומלל, ההחלטה עלולה לחבל במגעים ונובעת משיקולים פוליטיים". קרעי: "סוף סוף עוצרים את מכונת ההסתה המשומנת" הממשלה אישרה היום (ראשון) פה אחד את סגירת הערוץ הקטרי אל-ג'זירה בישראל. ההצבעה על הנושא הייתה אמורה להתקיים ביום חמישי - אך נדחתה לבקשת ראשי מערכת הביטחון, מחשש לפגיעה במגעים לעסקת חטופים, בהם קטר משמשת כמתווכת. שרי "המחנה הממלכתי" לא הגיעו לדיון, ומטעם המפלגה נמסר: "הבאת הנושא הבוקר להצבעה בישיבת הממשלה, היא החלטה נכונה בעיתוי אומלל - שעלולה לחבל במאמצים למיצוי המו"מ ונובעת משיקולים פוליטיים". במחנה הממלכתי הסבירו: "אנו תומכים בסגירת הערוץ, ואף הודענו בישיבת הקבינט האחרונה כי נצביע בעד סגירתו. לבקשת גורמי מערכת הביטחון, וראש המוסד בפרט, וכדי לא לפגוע במאמצי המו"מ - הוחלט באותה ישיבה לדחות את ההצבעה בכמה ימים". שר התקשורת שלמה קרעי חתם על הצווים המורים על סגירת הערוץ מיד עם אישור ההחלטה, ואמר: "הצווים שלנו ייצאו לפועל מיד. עברו יותר מדי זמן ומהמורות משפטיות מיותרות כדי שנוכל סוף סוף לעצור את מכונת ההסתה המשומנת של אל-ג'זירה, שפוגעת בביטחון המדינה. לאורך חודשים, עשיתי הכל ואמשיך לעשות הכל כדי שהם לא יוכלו לפעול מישראל עוד". שר הכלכלה ניר ברקת מסר: "אל-ג'זירה היא מנוע האנטישמיות הגדול בעולם שמפעילה קטר נגד מדינת ישראל והעם היהודי. ערב יום השואה, הממשלה מעבירה מסר חד נגד זרוע התעמולה של מדינת הטרור קטר. לא נאפשר לאויבי ישראל לשדר תעמולה אנטישמית ועלילות דם משטחנו". חבר הכנסת גלעד קריב (העבודה) מתח ביקורת על ההחלטה וכתב: "ההתעלמות של נתניהו ושותפיו מעמדת ראש המוסד היא עדות נוספת לכך שהממשלה לא מעמידה את שחרור החטופים בראש סדר העדיפויות. מדובר בצעד קוסמטי וחסר חשיבות, שלא יטשטש את העובדה שנתניהו היה ספסר הכספים הראשי של הכסף הקטרי שזרם לחמאס, ושגם עתה הוא מסרב להעמיד אלטרנטיבה רצינית למעורבות הקטרית המסוכנת ברצועת עזה". הציטוטים מדיון הקבינטפורסמו ב"זמן שישי", ומהם עולה כי ראש המוסד דדי ברנע הביע תמיכה עקרונית בסגירת הערוץ - אך ביקש מהשרים מפורשות להמתין עם ההצבעה בנושא. "גם אני תומך בסגירת אל-ג'זירה", אמר, "אבל מאחר שאנחנו נמצאים בשעות קריטיות במשא ומתן ומפעילים את המשקל המירבי על קטר ומצרים - הצעתי היא לדחות את ההחלטה בכמה ימים, אחרי שנקבל תשובה מחמאס". לאחר שמספר שרים תקפו את דבריו של ראש המוסד, השר גדי איזנקוט אמר: "אני דורש לשמוע את ראשי מערכת הביטחון בטרם קבלת ההחלטה בעניין. אני רוצה לדעת איך הדבר הזה ישפיע על עסקת החטופים". ראש הממשלה בנימין נתניהו סירב לדרישתו של השר וביקש להתקדם להצבעה. איזנקוט נטש בזעם את הדיון בתגובה. בעקבות זאת, חברו של איזנקוט למפגה, השר חילי טרופר, הציע לנתניהו לדחות את קבלת ההחלטה לישיבת הממשלה הקרובה. "יש לך ישיבת ממשלה ביום ראשון, יש לך יכולת לקבל החלטות כאלה או בקבינט או בממשלה אז בוא תמתין כמה ימים", ביקש טרופר. נתניהו קיבל את ההצעה לדחות את ההצבעה לישיבת הממשלה - שהתקיימה היום ובמסגרתה אושרה הסגירה. החוק לסגירת אל-ג'זירה בארץאושר בחודש שעבר בכנסת, כהוראת שעה בצל המלחמה הנמשכת ברצועת עזה. על פי הצעת החוק, ראש הממשלה יוכל לאשר לשר התקשורת לנקוט שורת צעדים נגד ערוצים זרים בישראל, באישור הקבינט או הממשלה, במידה והגיע למסקנה כי התכנים המשודרים בערוץ פוגעים באופן ממשי בביטחון המדינה. בבית הלבן ובמחלקת המדינה האמריקנית הביעו דאגה מאישור החוק. 


-----Cluster 11-----
article number 0 in cluster i1046
2024-05-05 12:55:00
https://www.mako.co.il/news-sport/israel_soccer-2024_q2/Article-5015579e9284f81027.htm?sCh=d0289dfc85dab610&pId=173122001&partner=lobby
Sport
אני לא יכולה בלעדיך: סיכום השבת בליגת העל
אני לא יכולה בלעדיך: סיכום השבת בליגת העל הפערים ביכולת של הירוקים עם או בלי החלוץ שלה, כמו יחסי מכבי ת"א ומילסון, מעידים יותר מכל על חוסר העומק - וחוסר האיכות - של שתי המתמודדות על האליפות. וגם: הפועל פ"ת שעוד תשוב - וכפיות הטובה של מדינת ישראל כלפי מי שנלחם למענה. סיכום השבת 


-----Cluster 12-----
article number 0 in cluster i1052
2024-05-05 13:30:00
https://www.mako.co.il/news-sport/israel_soccer-2024_q2/Article-a72111e92584f81027.htm?sCh=d0289dfc85dab610&pId=173122002&partner=lobby
Sport
"רוצים לנצח, מאבק האליפות לא מעניין"
"רוצים לנצח, מאבק האליפות לא מעניין" גנטוס וחילו יפתחו במרכז ההגנה מול מכבי ת"א, דראפיץ` יעלה בהרכב חזק 


